410 CARTULARIUM RIEVALLENSE.

eorum sociis, civibus et mercatoribus Floreneiae, in centum quadra-
ginta et quatuor marcis bonorum, novorum et legalium sterlingorum,
tresdecim solidis et quatuor denariis qualibet marca computatis,
et in tribus saccis et dimidio bonae lanae Domus nostrae bene
brisatae, praeparatae et ponderatae, secundum usum et consuetudinem
Domus praedictae: Quas quidem, per taxationem, centum quadra-
ginta et quatuor marcas sterlingorum, et praedictos tres saccos et
dimidium lanae promittimus, et tenemur, per legitimam stipula-
tionem, solvere et deliberare dictis mercatoribus, vel uni [eorum]‚
aut eorum certo nuntio has litteras deferenti, in nundinis S.
Botulfi apud S. Botulfum infra unum mensem proximum post
festum Nativitatis S. J ohannis Baptistae, A. D. Μ0 cc⁰ octogesimo,
sine ulteriore dilatione. Si vero dicta pecunia et dicta lana eisdem
mercatoribus, sicut dictum est, praedictis loco et termino, non
fuerit integre persoluta et reddita, ex tunc in antea, nomine nostro
et Monasterii nostri, promittimus et tenemur per praedictam stipu-
lationem dare et solvere dictis mercatoribus, vel uni eorum, aut
eorum certo nuntio, per singulos duos menses, pro singulis decem
marcis praedictis, unam marcam dictae monetae pro recompensatione,
interesse et expensis, et expensas unius mercatoris, cum uno equo et
serviente, ubicunque fuerit mercator, usque ad integram solutionem
totius pecuniae memoratae, et lanae supradictae, et expensas insuper
factas et faciendas tam in judicio quam extra judicium pro praedicta
pecunia et dicta lana recuperanda, reddemus et restaurabimus
eisdem mercatoribus, super quibus creditur eis, vel uni eorum, aut
eorum nuntio per simplex verbum suum tantum, sine juramento,
et alia probatione. Nec computabimus dictas expensas in sortem
dicti debiti, nec retinebimus praedictum debitum sub praetextu
recompensationis praedictae contra voluntatem dictorum mercatorum
ultra terminum praedictum. Pro quibus omnibus et singulis
antedictis firmiter et fideliter observandis et adimplendis, obligamus
nos et Monasterium nostrum, et successores nostros, et omnia bona
nostra, et Monasterii nostri et successorum nostrorum, mobilia et
immobilia, praesentia et futura, ecclesiastica et mundana, ubicunque
fuerint inventa, dictis mercatoribus et eorum sociis ac haeredibus,
usque ad integram solutionem omnium praedictorum, Renunciantes
in hiis omnibus et singulis antedictis, pro nobis et Monasterio
nostro, et successoribus nostris omni juris auxilio canonici et civilis,
privilegio clericatus et fori, omni consuetudine et statuto, omnibus
litteris et indulgentiis et privilegiis ac inhibitionibus a Sede Aposto—
lica, et a Regis Curia impetratis et impetrandis, conventioni judicum,
contradictioni litterarum Apostolicarum, constitutioni de duabus
diebus editae in Concilio 1 Generali, et specialiter indulgentiae Sedis
Apost. Anglicis concessae, qua cavetur ne Anglici extra Angliam
trahantur ad causas per litteras dictae Sedis: et omnibus aliis
exceptionibus, juribus et defensionibus, personalibus et realibus,
quae nobis, Monasterio nostro, et successoribus nostris possent

¹ XVritten consilio.

