182 CARTULARIUM RIEVALLENSE.

et per aliquem saecularem excolere, ita ut nullus fratrum ibi
habitet, nec 1 grangia ibi fiat. Animalia aliquis saecularis, ipse
qui terram tenuerit, ibi pascere poteritdsecundum legitimam
aestimationem terrae ipsius [15212] ad arbitrium legitimorum
hominum, vel Abbatum, per quos querelae, si quae emerserint,
terminabuntur. In quo verbo Fratrum de Semplingaham melior
est conditio, quia Cisterciensibus taliter aliquid tenere non
licet. Quia vero Capitulum Cistercii remotum est, et statutum
est ut a Capitulo ipso tres constituuntur Abbates qui plenam,
auctoritate Ordinis, habeant potestatem, cum fratribus de Sem-
plingham tribus qui sanioris erunt consilii, terminandi querelas,
si quae emerserint inter eos, nec licebit cuivis eorum ad aliam
audientiam eausam deferre donec personae ad haec designatae
convenerint semel et iterum, et de controversia terminanda vel
compositione vel judicio laboraverint. Ecclesiae infra terminos
suscipere non prohibebuntur fratres de Semplingham‚ sine
grangia vel bercaria; domos tamen ad mansionem clericorum,
et grangiam ad decimas vel messem de terra Ecclesiae repon-
endam, et animalia. eidem terrae congrua, infra villam habere
licebit. Nec grangiarum constructio prohibita est ubi aqua
grandis interjacet circa fines illos, nec vado nec ponte trans-
meabilis. Ubicunque Ecclesia una usuarium tenet vel
pasturae, prati vel nemoris, sive in perpetuum, sive ad tempus,
altera Ecclesia, nec per se, nec per aliquem personam, aliquid
[153] ibi deinceps sibi acquiret, nec eos qui tenent dum tenu-
erint, dolo aliquo vel aperta oppressione gravabit. Similiter de
terris quas ad firmam temporalem tenent, dum eas tenent,
nullo modo ab aliis exinde gravabuntur, nec interim quoquo
modo illi sibi eas acquirere conabuntur. Servientes mercenar-
ios Domus unius Ordinis Domus alterius Ordinis, donec tempus
suum expleverint, non attrahet sibi, neque recipiet. Si quis
fratrum hoc praesumpserit, in suo Capitulo regularem recipiat
disciplinam, et ad Capitulum alterius Ecclesiae mittatur ibi
quoque similem poenam subiturus. Mercenarius autem sic
receptus nullo modo retineatur. Si pueri a parentibus redditi
a fratribus de Semplingham fuerint educati, vel aliqui forsitan
similiter a Cisterciensibus, cum adoluerint, sine eorum assensu,
recipere eos aliis penitus non licebit. Dum aliqua Ecclesia,
vel mercatores ejus aliquid, sive mobile sive immobile, mercari
coeperint, donec destiterint, pars alia sese exinde non intro—
mittet. Tunc autem non imputabitur teneri ipsa mercatio
cum sine termino aliquo, vel induciis, a venditore discessissent.
Singulis annis semel plenarium officium et generalem com-
memorationem defunctorum suorum, cum parentibus et famili-

¹ Non.

