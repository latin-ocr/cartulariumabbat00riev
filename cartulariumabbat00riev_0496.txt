368 GARTULARIUM RIEVALLENSE.

sacramentis ecclesiasticis, aliquid. exigatur, inhibemus. Si quis
autem contravenire praesumpserit, portionem cum Giezi se noverit
habiturum, cujus factum exactione muneris imitatur. Prohibemus
insuper ne ab episcopis vel abbatibus, aliisve praelatis novi census
imponantur ecclesiis, nec veteres augeantur, nec partem reddituum
suis usibus appropriare praesumant 3 sed libertatem quam majores
sibi servari desiderant minoribus1 suis bona voluntate conservent.
Si quis autem aliter egerit, irritum quod fecerit habeatur.

11. ΧΙΧ. [7¹³] Quoniam Ecclesia Dei in his quae spectant ad
subsidium corporis, et in hiis quae ad profectum proveniunt
animarum, indigentibus sicut pia mater providere teneatur, ne
pauperibus, qui parentum opibus juvari non possunt, legendi et
proficiendi desit opportunitas, per unamquamque Cathedralem
Ecclesiam magistro, qui clericos ejusdem ecclesiae et pauperes
scholares gratis doceat, competens aliquid beneficium praebeatur,
quo docentis necessitas sublevetur, et discentibus via pateat ad
doctrinam. In aliis quoque instituatur ecclesiis, si retroactis tem-
poribus aliquid in eis ad hoc fuerit deputatum. Pro licentia docendi
nullus omnino pretium exigat, vel sub obtentu alicujus consue-
tudinis ab his qui docent aliquid quaerat: nec docere quenquam
ex petita licentia, qui sit idoneus, interdicat. Qui vero contra hoc
venire praesumpserit, a beneficio ecclesiastico fiat alienus. Dignum
quidem esse videtur ut in Ecclesia Dei laboris sui non habeat
pretium, qui cupiditati animi dum vendit licentiam dandi, ecclesi-
asticum profectum nititur impedire.

12. XX. Presbiter sive Clericus qui ecclesiam per laicos sine
auctoritate Episcopi receperit, et communione privetur, et, si per-
stiterit, a ministerio ecclesiae et ordine deponatur.2 Sane quia laici
quidam ecclesiasticas personas, et ipsos etiam episcopos, judicio suo
stare compellunt, eos qui de caetero id praesumpserint a communione
fidelium decernimus segregandos. Prohibemus insuper ne laici,
cum animarum suarum periculo decimas detinentes, in alios laicos
possint aliquo modo transferre. Si quis [8] vero receperit et
ecclesiae non reddiderit, Christiana sepultura privetur. Praeterea,
quod in tantum laicorum quorundam processit audacia ut, Epi-
scoporum auctoritate spreta, clericos constituant in ecclesiis, et
removeant, et, cum voluerint, possessiones quoque ecclesiasticas,
atque alia ecclesiastica bona, pro sua voluntate plerumque distri-
buant, et tam ecclesias illas quam sacerdotes tailliis et exactionibus
gravare praesumant—eos qui a modo ista commiserint anathemate

duximus feriendos.

13. XXI. Cum in officiis caritatis primo loco teneamur illis
obnoxii, a quibus beneficium nos cognoscimus accepisse, e contra,

1 Quos inserted here, but clearly in error.
2 Deponancur.

